---
title: Hoe werkt Nuts?
---

Het Nuts-netwerk maakt gebruik van [internationale standaarden](./documentatie)
om een vertrouwenslaag op het Internet te realiseren. Die standaarden zijn
geïmplementeerd in de Nuts-node: [Open Source software](./software) die zonder
licentiekosten door elke IT leverancier gebruikt kan worden. Leveranciers mogen
er ook voor kiezen om zelf de standaarden te implementeren.

Er is geen centrale Nuts-server. Bij Nuts vormen de deelnemers samen een
gedistribueerd netwerk, waarbij verantwoordelijkheid voor het netwerk schaalt
met het gebruik van het netwerk. Privacy-gevoelige dossiers blijven zo —
juridisch èn technisch — in de handen van zorgverleners.

Het Nuts-netwerk is breed inzetbaar voor veel toepassingen, doordat het zich
beperkt tot het bieden van vertrouwen. De uitwisseling van gegevens gebeurt op
basis van bestaande standaarden zoals HL7 FHIR of CDA, OpenEHR of DICOM. Nuts
maakt het mogelijk om deze verbindingen veilig en vertrouwd op te zetten.
